<div class="sixteen columns">
		
<div id="page-title" style="border-bottom: 1px solid #e9e9e9;
display: block;
margin: 0 0 25px 0;">
<h2>



Το Δημοκρίτειο Πανεπιστήμιο Θράκης

             </h2>
			      
     <div id="bolded-line"></div>         
			
			   
		</div>

	
	<p align="justify"><img class="image-right" src="http://duth.gr/images/duth/tsanakleios1.jpg" alt="" style="float:right;margin:10px;> 
  Το Δημοκρίτειο Πανεπιστήμιο Θράκης (Δ.Π.Θ.) ιδρύθηκε τον Ιούλιο του 1973 με το Νομοθετικό Διάταγμα υπ' αριθ. 87 της 27 Ιουλίου 1973, και ξεκίνησε την λειτουργία του το ακαδημαϊκό έτος 1974-1975. Ονομάστηκε "Δημοκρίτειο" προς τιμήν του αρχαίου Έλληνα φιλοσόφου Δημόκριτου, ο οποίος καταγόταν από την πόλη Άβδηρα της Θράκης.
</p>

<p align="justify">Η διοίκηση του ΔΠΘ έχει ώς έδρα της την Κομοτηνή, η οποία είναι η πρωτεύουσα της Διοικητικής Περιφέρειας Ανατολικής Μακεδονίας και Θράκης.
</p>
<p align="justify">Στο ΔΠΘ λειτουργούν σήμερα οκτώ Σχολές και δεκαοκτώ Τμήματα σε τέσσερις πόλεις της Θράκης - εφτά στην Κομοτηνή, πέντε στην Ξάνθη, τέσσερα στην Αλεξανδρούπολη και δύο στην Ορεστιάδα. Συνολικά φοιτούν περισσότεροι από 15.000 φοιτητές.
</p>
<p align="justify">Το ΔΠΘ παίζει σημαντικό ρόλο στην ενίσχυση της εθνικής και πολιτιστικής φυσιογνωμίας της περιοχής της Θράκης και συμβάλλει στο υψηλό επίπεδο των σπουδών ανώτατης εκπαίδευσης στην Ελλάδα. Με την ποιότητα διδασκαλίας και το επίπεδο έρευνας του, έχει εξασφαλίσει μια θέση μεταξύ των καλύτερων Ελληνικών ΑΕΙ.
</p>
<p align="justify">Ως Ανώτατο Εκπαιδευτικό Ίδρυμα, το ΔΠΘ είναι Νομικό Πρόσωπο Δημοσίου Δικαίου με πλήρη αυτοδιοίκηση. Εποπτεύεται και επιχορηγείται από το Κράτος δια του Υπουργείου Εθνικής Παιδείας και Θρησκευμάτων.
</p>
<blockquote><strong>Ακαδημαϊκά και Διοικητικά Όργανα του Πανεπιστημίου είναι Το Συμβούλιο του Ιδρύματος, ο Πρύτανης και η Σύγκλητος</strong></blockquote>  <p></p>
  

	</div>